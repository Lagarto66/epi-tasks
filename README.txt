Wyszukiwanie w tablicy I
========================

W pliku `script.js` znajduje się program wyszukujący w tablicy `myArray`
zadaną liczbę `numberToLookFor`. Uruchom w przeglądarce plik `index.html`,
otwórz konsolę i sprawdź wynik działania programu.

- Sprawdź, czy po zmianie szukanego numeru program nadal działa poprawnie.
- Sprawdź, czy po zmianie szukanego numeru na taki, którego nie ma w tablicy
  program nadal działa poprawnie.
- Sprawdź, czy po dodaniu lub usunięciu elementów z tablicy program nadal
  działa poprawnie

Pytania:

- Czy potrafisz powiedzieć ile dokładnie porównań zostanie wykonanych
  dla tablicy o długości *n*, jeśli szukana liczba nie znajduje się w tablicy?
- Czy potrafisz powiedzieć ile dokładnie porównań zostanie wykonanych
  dla tablicy o długości *n*, jeśli szukana liczba znajduje się w tablicy?
  Czy potrafisz powiedzieć ile średnio takich porównań zostanie wykonane?
- Czy wiesz co to jest złożoność obliczeniowa? Czy potrafisz podać złożoność
  obliczeniową programu `script.js`.

Zadania:

- Zmień program tak, aby tablica `myArray` zawierała łańcuchy znaków, oraz,
  żeby wyszukiwany był łańcuch znaków, a nie liczba.
- Obiekt w przykładowej postaci `{x: 1, y: 13}` może reprezentować punkt
  na płaszczyźnie. Zmień program tak, aby tablica `myArray` zawierała
  obiekty reprezentujące punkty, oraz aby wyszukiwany był zadany punkt.
- Zmień program tak, aby wyszukiwany był pierwszy punkt w tablicy, którego
  odległość od środka układu współrzędnych (punkt `{x: 0, y: 0}`) jest
  mniejsza niż 10.
