<!doctype html>
<html>
  <head>
    <meta http-equiv="Content-Type" content="text/html; charset=utf-8">
    <title>EPI - Programowanie w języku JavaScript</title>
    <link href="http://netdna.bootstrapcdn.com/bootstrap/3.1.1/css/bootstrap.min.css" rel="stylesheet">
    <style>
      body { margin-top: 50px; margin-bottom: 50px; }
    </style>
  </head>
  <body>
    <div class="container">
      <div class="row">
        <div class="col-sm-8 col-sm-offset-2">

<!-- generated content goes here -->

<h1 id="funkcje-i-ich-relacja-z-innymi-obiektami">Funkcje i ich relacja z innymi obiektami</h1>
<h2 id="funkcje">Funkcje</h2>
<p>Funkcja w języku JavaScript ma pewne cechy wspólne z funkcjami, które
znasz z matematyki. Poniżej krótkie zestawienie.</p>
<h3 id="przyjmowane-argumenty">Przyjmowane argumenty</h3>
<p>Podobnie jak w matematyce, funkcje w JavaScript przyjmują pewną liczbę
argumentów. W JavaScript spotkać można również funkcje, które nie przyjmują
argumentów (zazwyczaj są one wywoływane dla tak zwanych <em>efektów ubocznych</em>).</p>
<h3 id="zwracane-wartosci">Zwracane wartości</h3>
<p>Podobnie jak w matematyce, funkcje w JavaScript zawsze zwracają wartość
(w matematyce mówi się raczej, że mają wartość dla pewnych argumentów,
jednak z punktu widzenia programisty JS te pojęcia są dość zbliżone).</p>
<p>W przeciwieństwie do funkcji znanych z matematyki, które dla danych
argumentów zawsze mają jedną wartość, funkcja w JavaScript może zwracać
różne wartości dla tych samych argumentów.</p>
<p>Funkcje takie nazywamy <strong>nieczystymi</strong> (<em>ang. impure</em>). Funkcja
jest nieczysta jeśli wartość przez nią zwracana może różnić się w
zależnośći od argumentu. Przykładem takiej funkcji jest np <code>Date()</code>.
W zależnośći od pory dnia i roku zwraca inny string dla tych samych
argumentów (dokładniej dla tych samych żadnych argumentów).</p>
<p>Innym sposobem w jaki funkcja może być nieczysta jest wywoływanie
efektów ubocznych. Efektem ubocznym nazywamy każdą manifestacje
działania funkcji inną, niż zwrócenie wartości. Przyjkładem
takiej funkcji jest np <code>console.log</code>. Wywołując ją w konsoli
przeglądarki mamy:</p>
<pre><code>&gt; console.log('hello');
  hello
&lt; undefined
</code></pre>
<p>Zauważ, że choć wypisała w konsoli 'hello' (co widać w drugim wierszu),
to zwróciła undefined (wartość zwracana w konsoli poprzedzana jest znakiem
mniejszości).</p>
<p>Efektami ubocznymi są na przykład wypisanie czegoś w konsoli, wyświetlenie
alertu, zmiana adresu URL w przeglądarce, czy przesunięcie obrazka na stronie.
Efekty uboczne mogą jednak mieć bardziej subtelny charakter. Przyjrzyjmy się
temu prostemu programowi:</p>
<pre><code>var a = 1;

function sideEffecting(b, c) {
    a = 5;
    return b + c;
}

var d = sideEffecting(10, 20);

// W tym momencie wykonania programu zmienna d ma wartość 30 i jest
// to wartość zwrócona przez funkcję `sideEffecting`. Co ciekawe
// zmienna a ma wartość 5. Funkcja `sideEffecting` odniosła efekt
// uboczny, którym była zmiana wartości zmiennej a.
</code></pre>
<p>Przeciwieństwem funkcji nieczystej jest funkcja <strong>czysta</strong> (<em>ang. pure</em>).
Taka funckja nie powoduje żadnych efektów ubocznych, a dla takich samych
argumentów zawsze przyjmuje tą samą wartość. Przykładami takich funkcji
są <code>Math.sin</code> i `Math.pow</p>
<pre><code>&gt; Math.pow(2, 3)
&lt; 8
&gt; Math.pow(2, 3)
&lt; 8
&gt; Math.sin(0)
&lt; 0
&gt; Math.sin(0)
&lt; 0
</code></pre>
<p>Zazwyczaj w programach komputerowych znaczna większość funkcji powinna
być czysta. Znacząco ułatwia to testowanie, debugowanie i wnioskowanie
na temat działania programu. Niestety <strong>nie jest możliwa interakcja
z użytkownikiem bez wykorzystania funkcji, które są impure</strong>. Pisząc
programy należy statać się jednak oddzielić transformacje danych (funckje
czyste), od funkcji służących interakcji z użytkownikiem.</p>
<h3 id="co-to-jest-funkcja">Co to jest funkcja?</h3>
<p>Poza przymiotami, które omówiliśmy funkcja w języku JavaScript <strong>jest obiektem</strong>,
który <strong>reprezentuje obliczenia i instrukcje odłożone w czasie i składowane
w zmiennej</strong>.</p>
<p>Te dwie cechy sprawiają, że możemy traktować funkcje jako sposób wymiany
algorytmów postępowania w różnych sytuacjach i obliczania różnych rzeczy.</p>
<p>Dla przykładu:</p>
<pre><code>var takSieSzczeka = function () {
    console.log('Hau hau')
};

var szarik = {gatunek: 'pies', kolor: 'bury', zaszczekaj: takSieSzczeka};

var burek = {gatunek: 'pies', kolor: 'czarny'}
burek.zaszczekaj = takSieSzczeka;

burek.zaszczekaj();
szarik.zaszczekaj();

// w konsoli wypisze się
// Hau hau
// Hau hau
</code></pre>
<p>Funkcja <code>takSieSzczeka</code> reprezentuje pewien przpepis na to, jak zaszczekać.
Przepis ten przechowywany jest w obiekcie burek w polu <code>zaszczekaj</code> i w
obiekcie szarik, też w polu <code>zaszczekaj</code>. Ważne jest, żeby pamiętać, że
nadal jest to jeden i ten sam przepis:</p>
<pre><code>burek.zaszczekaj == jakSieSzczeka // true
szarki.zaszczekaj == jakSieSzczeka // true
burek.zaszczekaj == szarik.zaszczekaj // true
</code></pre>
<p>Można więc powiedzieć, że zarówno burek, jak szarik posługują się
tym samym sposobem na szczekanie.</p>
<p>Odłożone w czasie obliczenia i instrukcje można zrealizować, czyli wywołać
funkcję. Czyni się to pisząc nazwę, pod którą przepis się znajduje, a następnie
w nawiasach argumenty. Jeśli funkcja przyjmuje 0 argumentów, to nawiasy są
puste.</p>
<h3 id="definiowanie-funkcji">Definiowanie funkcji</h3>
<p>W treści rozdziału kilkakrotnie już pojawiały się definicje funkcji.</p>
<h4 id="funkcja-anonimowa">Funkcja anonimowa</h4>
<p>Większość opracowań dot. JavaScript poświęca miejsce funkcjom anonimowym
pod koniec rozdziału o funkcjach. W istocie jednak, każda funkcja w Javascript
rozpoczyna swoje "życie" jako funkcja anonimowa (a czasem również kończy).</p>
<p>Funkcję anonimową definiuje się pisząc:</p>
<pre><code>function (argument1, argument2, ... , argumentN) {
    instrukcja1;
    instrukcja2;
    ...
    return wartoscZwracana;
}
</code></pre>
<p><code>function</code> to słowo kluczowe języka. Dalej w nawiasach następuje lista
argumentów, a w klamrach blok instrukcji. Słowo kluczowe return określa
jaka wartość zostanie z funkcji zwrócona. Jeśli funkcja zakończy swe działanie
nie napotykając instrukcji return zwróci <code>undefined</code>.</p>
<p>Funkcję anonimową można zdefiniować w konsoli:</p>
<pre><code>&gt; (function (a, b) { return a + b; })
&lt; function (a, b) { return a + b; }
</code></pre>
<p>Zwrócona przez to wyrażenie wartość to w istocie funkcja (a zatem definicja
funkcji ma wartość! to ma doniosłe konsekwencje).</p>
<h4 id="funkcje-nazwane">Funkcje nazwane</h4>
<p>Termin <em>nazwane</em> pada jedynie dla podkreślenia uwagi. Zazwyczaj mówimy po
prostu funkcje. Funkcja anonimowa przestaje taka być (staje się nazwana),
gdy jesteśmy w stanie odwołać się do niej używając jakiejś nazwy.
Sposobem na nazwanie funkcji jest przypisanie wartości jej definicji do
zmiennej.</p>
<pre><code>var myAdd = function (a, b) { return a + b; };
</code></pre>
<p>Teraz można już odwołać się do tej funkcji używając nazwy (zmiennej)
<code>myAdd</code>.</p>
<pre><code>&gt; myAdd
&lt; function (a, b) { return a + b; }
</code></pre>
<p>A więc <code>myAdd</code> jest funkcją. Możemy ją zatem wywołać:</p>
<pre><code>&gt; myAdd(1 + 6);
&lt; 7
</code></pre>
<p>Jupi! Udało się.</p>
<p>Zapis z przypisaniem do zmiennej można zastąpić nadaniem funkcji nazwy
w jej definicji:</p>
<pre><code>function myAdd = function (a, b) { return a + b; }
// to jest dokładnie to samo w znaczeniu, co:
var myAdd = function (a, b) { return a + b; }
</code></pre>
<p>Moje osobiste preferencje skłaniają się w stronę sposobu pod komentarzem,
gdyż podkreśla on, że każda funkcja rozpoczyna swoje istnienie nienazwana,
zyskując nazwę dopiero po przypisaniu jej do zmiennej. W istocie powiem
przypisywanie rzeczy do zmiennych nie jest niczym innym jak nazywaniem ich
(przemyśl to!).</p>
<h2 id="funkcje-i-inne-obiekty">Funkcje i inne obiekty</h2>
<p>Relacjom funkcji z innymi obiektami przyjrzymy się w dalszej części kursu,
poniżej znajduje się tylko kilka uwag:</p>
<h3>Funkcja a metoda</h3>
<p>Funkcję przypisaną do zmiennej nazywamy po prostu funkcją:</p>
<pre><code>var a = function () { console.log('hello'); };
// a jest funkcją, a wywołujemy ją tak
a();
</code></pre>
<p>Funkcję przypisaną do pola w obiekcie nazywamy metodą tego obiektu:</p>
<pre><code>var kotek = {}
kotek.a = function () { console.log('hello') };
// a jest metodą obiektu kotek
kotek.a() // a tak ją wywołujemy
</code></pre>
<p>Chociaż metody mają pewne szczególne własności, w JavaScript (w przeciwieństwie
do niektórych innych języków programowania) są to właściwie dwa identyczne byty.</p>
<h3>Funkcja w tablicy</h3>
<p>Definicja funkcji zwraca wartość (funkcję).</p>
<pre><code>&gt; (function () { return 1; })
&lt; function () { return 1; }
</code></pre>
<p>W tablicy można przechowywać dowolne wartości, zatem można w niej przechowywać
również funkcje.</p>
<pre><code>var myfun1 = function () { return 1; }
var myfun2 = function () { return 2; }
var tab = [myfun1, myfun2, function () { return 3; }]
// wywołanie takich funckji jest dosyć naturalne
var result = tab[1](); // result = 2
</code></pre>

       </div>
      </div>
    </div>
  </body>
</html>

